# RECTIFICATIE Artikel Gelderlander Verplaatsing Debat UU

**Datum: dinsdag 21 oktober 2025**

L.S.  
In het artikel "Universiteit Utrecht verplaatst debat naar campus na dreigmail over Thierry Baudet" van maandag 20 oktober jongstleden, schrijft de Gelderlander: "Daar komt een lawaaiprotest bij, aangekondigd door Utrecht Student Encampment.". 

Wij willen u erop attenderen dat dit niet klopt. Het lawaaiprotest wordt niet georganiseerd door Utrecht Student Encampment. Wel zijn we het eens met hun antifascistische boodschap en zij hopelijk ook met de onze. Wij zijn een autonome groep studenten aan de Universiteit Utrecht, die ons zorgen maken over de normalisering van fascistische retoriek in onze samenleving de afgelopen decennia. Zoals de filosoof Karl Popper het formuleerde: tolerantie moet ophouden bij intolerantie, als we de liberale democratische tolerante rechtsstaat willen beschermen. Op dit moment is deze retoriek zo genormaliseerd dat politici links midden in het spectrum uitspraken doen, waar men een aantal decennia geleden nog om voor de rechter moest verschijnen. Baudet c.s. zetten zich bewust in om deze retoriek te normaliseren. Derhalve pogen wij onze liberale democratische waarden te beschermen door zijn optreden te frustreren.

We vragen ons af hoe deze verwarring heeft kunnen ontstaan, waardoor deze misinformatie (hopelijk geen desinformatie) de wereld in is geholpen. We hopen dat dit slechts een journalistieke onzorgvuldigheid is geweest aan de kant van de Gelderlander. Een onzorgvuldigheid die mogelijk voortkomt uit onwetendheid, wat betreft hoe onze beweging in elkaar zit en die verder verspreidt. Onwetendheid die mogelijk kwalijke gevolgen kan hebben. Wij denken echter dat dit niet voldoet aan de journalistieke standaarden waar de Gelderlander zichzelf aan houdt.

## In casu "dreigmail"
Ook wordt in het artikel van de Gelderlander gesproken over een "dreigmail", we willen u ook hierbij erop attenderen dat wij die niet verzonden hebben. We hebben wel een mail gestuurd naar de universiteit, maar deze is niet gestuurd met de intentie om te dreigen. Mocht het wel naar onze mail verwijzen, dan denken wij dat dat een oneerlijke framing is. Desgewenst kunnen we u de mail overhandigen die naar de Universiteit Utrecht is gestuurd, vanaf onze kant, zodat u aan hoor en wederhoor kunt doen.

Hoogachtend,  
een groep studenten aan de Universiteit Utrecht die onze liberale democratie proberen te beschermen.

---
Noot voor de redactie, niet voor publicatie: U kunt dit bericht onmiddellijk opnemen in uw verslaglegging. Mocht u verdere vragen hebben dan kunt u mailen naar callattentionto@proton.me, we lichten graag onze kant van het verhaal verder toe en leggen graag uit waarom we deze actie in eerste instantie uitvoeren.
